---
layout: news_post
title: "Ruby 2.3 desteği sona erdi"
author: "antonpaisov"
translator: "İsmail Arılık"
date: 2019-03-31 00:00:00 +0000
lang: tr
---

Ruby 2.3 serisinin tüm desteğinin sona erdiğini duyururuz.

28 Mart 2018'de Ruby 2.3.7'nin yayınından sonra, Ruby 2.3 serisinin desteği güvenlik sürdürmesi evresindeydi.
Şimdi, bir sene geçtikten sonra, bu evre sona erdi.
Bu sebeple, 31 Mart 2019'da Ruby 2.3 serisinin tüm desteği sona eriyor.
Daha güncel Ruby sürümlerinden güvenlik ve hata düzeltmeleri artık 2.3'e geri taşınmayacak.
2.3'ün herhangi bir yaması da olmayacak.
En kısa zamanda Ruby 2.6 ya da 2.5'e yükseltme yapmanızı şiddetle tavsiye ederiz.

## Şu anda desteklenen Ruby sürümleri hakkında

### Ruby 2.6 serisi

Şu anda normal sürdürme evresinde.
Hata düzeltmelerini geri taşıyacağız ve gerekli oldukça düzeltmelerle birlikte yayınlayacağız.
Ve, eğer ciddi bir güvenlik sorunu bulunursa, bunun için acil bir düzeltme yayınlayacağız.

### Ruby 2.5 serisi

Şu anda normal sürdürme evresinde.
Hata düzeltmelerini geri taşıyacağız ve gerekli oldukça düzeltmelerle birlikte yayınlayacağız.
Ve, eğer ciddi bir güvenlik sorunu bulunursa, bunun için acil bir düzeltme yayınlayacağız.

### Ruby 2.4 serisi

Şu anda güvenlik sürdürmesi evresinde.
Güvenlik düzeltmeleri dışında asla hiçbir hata düzeltmesini 2.4'e geri taşımayacağız.
Eğer ciddi bir güvenlik sorunu bulunursa, bunun için acil bir düzeltme yayınlayacağız.
Ruby 2.4 serisinin desteğini 31 Mart 2020'de sona erdirmeyi planlıyoruz.
